Kao i u prvoj generaciji, među polaznicima su osobe sa širokim spektrom različitih zanimanja, ali im je svima zajednička izuzetna inteligencija i izražena motivacija. 

Među njima su ljudi iz cijele BiH, maturanti, studenti ekonomije, arhitekture, prava, elektrotehnike, engleskog jezika, matematike, nastavnik likovnog obrazovanja, te mnogih drugih usmjerenja koji su željeli napraviti promjenu i okušati se u jednoj od najperspektivnijih djelatnosti u BiH. 

U narednih šest mjeseci polaznici će imati priliku da uče ne samo od renomiranih univerzitetskih profesora iz oblasti, već i od iskusnih softver developera koji već dugi niz godina rade u IT industriji. 

Nastava je fokusirana na praktični i timski rad, te simulira dinamiku i projektne zadatke kakvi polaznike očekuju na njihovim budućim radnim mjestima. Po završetku BIT Campa polaznici će imati priliku za zaposlenje u jednoj od IT kompanija koje su osnovale Udruženje BIT Alijansa (AtlantBH, Authority Partners, DevLogic, Green River Media, PING i Zira), te povećati svoju konkurentnost na tržištu rada, obzirom da je prisutna velika potražnja za stručnjacima za razvoj softwarea.

BIT Camp se realizuje uz podršku Evropske banke za obnovu i razvoj (EBRD) u saradnji sa projektom MarketMakers podržanim od švicarske vlade i održava se u prostorijama Internacionalnog univerziteta u Sarajevu. 
